Ano ang kulay ng paglimot?
Isasalin ko sana sa bughaw na nadarama
Naghahabi ng paghilom
Buhay natin ang tema
Alaala ang tinta

Simple lang ang buhay noon
Lahat ng bagay abot ng 'sang kamay
Himbing natin sa gintong nakaraan
Paminsan-minsan lamang balikan

Isipin mo nalang may taong wala ng meron ka
Pero sumasabay sa ikot ng mundo
Sekreto ng buhay ay wala sa mga tala
Muli nating balikan ang simula

Sayang
Hanggang remenis nalang
Sayang
Hanggang remenis ka lang

Tama nang sisihan
Lahat nama'y nagkulang sa
Kanya-kanyang paningin
Kanya-kanyang paningin
Hawak mo na ang mahiwagang alas
Sasama ka ba o kusang aatras?

Simple lang ang buhay ngayon
Manalig ka, Diyos lang ang siyang gabay!
Gintong pangako

Sayang
Hanggang remenis nalang
Sayang
Hanggang remenis ka lang

Isipin mo nalang may taong wala ng meron ka
Pero sumasabay sa ikot ng mundo
Sekreto ng buhay, nasa tibay ng samahang
Sinimulan
Inaalagaan
Pinaninindigan
Muli nating balikan ang simula